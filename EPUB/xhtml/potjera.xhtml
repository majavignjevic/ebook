<!DOCTYPE html>
<html xmlns="http://www.w3.org/1999/xhtml" 
	  xmlns:xml="http://www.w3.org/XML/1998/namespace"
      xmlns:epub="http://www.idpf.org/2007/ops"
      xml:lang="hr">
<head>
	<title>Potjera</title>
	<link rel="stylesheet" type="text/css" href="../css/style.css" media="all"/>
</head>
<body epub:type="bodymatter">
	<section epub:type="part" id="ch06">
		<section epub:type="chapter" id="Potjera">
			<h2>Potjera</h2>
			<p>
				Ostade lija,<br/>
				misli se:<br/>
				- Vraga,<br/>
				što mu je kuća<br/>
				toliko draga?<br/>
				Kad Ježić tako<br/>
				žudi za njom,<br/>
				bit' će to,<br/>
				bogme,<br/>
				bogati dom.<br/>
				Još ima,<br/>
				možda,<br/>
				od perja pod,<br/>
				pečene ševe<br/>
				krase mu svod.<br/>
				Ta kuća,<br/>
				vjeruj,<br/>
				obiljem sja.<br/>
				Poći ću,<br/>
				kradom,<br/>
				da vidim ja.
			</p>
		</section>
		<section epub:type="chapter" id="Vuk">
			<h2>Vuk</h2>
			<p>
				Požuri lija,<br/>
				nečujna sjena,<br/>
				paperje meko<br/>
				noga je njena.<br/>
				Dok juri tako<br/>
				uz grobni muk,<br/>
				pred njom,<br/>
				na stazi,<br/>
				stvori se vuk.<br/>
				- Grrrr,<br/>
				kuda žuriš,<br/>
			</p>
				<img src="../slike/vuk.jpg" alt="vuk"/>
				<span epub:type="pagebreak" title="11" id="Page11"/>
			<p>
				kaži-der lovcu;<br/>
				možda si,<br/>
				negdje,<br/>
				pronašla ovcu?<br/>
				- Idem da doznam -<br/>
				lija sve duva -<br/>
				zašto jež kuću<br/>
				toliko čuva.<br/>
				- Eh, kuća.<br/>
				trice! -<br/>
				Veli vuk zao.<br/>
				- Ta ja bi svoju<br/>
				za jagnje dao!<br/>
				Poći ću s tobom,<br/>
				jer volim šalu,<br/>
				hoću da vidim<br/>
				ježa -<br/>
				budalu!<br/>
			</p>
		</section>
		<section epub:type="chapter" id="medo">
			<h2>Medo</h2>
			<p>
				Dok jure dalje<br/>
				brzo k'o strijela,<br/>
				srete ih medo,<br/>
				prijatelj pčela.<br/>
				- Sumljiva žurba -<br/>
				medo ih gleda -<br/>
				možda ste našli<br/>
				jezero meda?<br/>
				- Ne, nego maštu<br/>
				golica moju,<br/>
				zašto jež voli<br/>
				kućicu svoju.<br/>
				- Kućica,<br/>
				glupost!<br/>
				Moje mi njuške,<br/>
				svoju bih dao<br/>
				za gnjile kruške.<br/>
				Za satić meda<br/>
				dat' ću je svakom! -<br/>
				Govori medo<br/>
				na jelu lakom.<br/>
			</p>
			<img src="../slike/medo.jpg" alt="medo"/>
			<span epub:type="pagebreak" title="12" id="Page12"/>
			<p>
				- Poći ću s vama,<br/>
				jer volim šalu,<br/>
				hoću da vidim<br/>
				ježa -<br/>
				budalu! <br/>
			</p>
		</section>
		<section epub:type="chapter">
			<h2>Divlja Svinja</h2>
			<div class="prase">
			<img src="../slike/divljaSvinja.jpg" alt="divlja svinja"/>
			<p>
				Sve troje jure<br/>
				k'o divlja rijeka,<br/>
				odjednom -<br/>
				evo -<br/>
				kaljuga neka.<br/>
				Divlja se svinja<br/>
				u njoj banja,<br/>
				pospano škilji<br/>
				i - jelo sanja.<br/>
				- Hr-nji, junaci,<br/>
				sumnjiva trka,<br/>
				negdje se,<br/>
				valjda,<br/>
				bogovski krka?! -<br/>
				Poskoči svinja<br/>
				uz mnogo graje,<br/>
				a vuk joj nato<br/>
				odgovor daje:<br/>
				- Tražimo razlog,<br/>
				blatnjava zvijezdo,<br/>
				zašto jež voli<br/>
				rođeno gnijezdo!<br/>
				- Rođeno gnijezdo!<br/>
				Tako mi sala,<br/>
				za pola ručka<br/>
				ja bih ga dala!<br/>
				Poći ću s vama,<br/>
				jer volim šalu,<br/>
				hoću da vidim<br/>
				ježa -<br/>
				budalu!<br/>
			</p>
		</div>
		</section>
	</section>
</body>
</html>